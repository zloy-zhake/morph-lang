Мемлекет басшысы Нұрсұлтан Назарбаев көрнекті кеңестік және ресейлік жазушы, ақын, қоғам қайраткері Сергей Михалковтың отбасына көңіл айтты.
Жаңалықтар
Еуразия экономикалық қоғамдастығының Бас хатшысы Тайыр Мансұровпен кездесу
Кездесулер мен қабылдаулар
Кездесу барысында ұйымның қазіргі қызметінің мәселелері, алдағы кезеңге арналған жоспарлар, сондай-ақ Еуразия кеңістігіндегі интеграциялық үдерістердің іске асырылу жайы талқыланды.
Нұрсұлтан Назарбаев мемлекеттердің интеграциялық құрылымдар аясындағы көптарапты өзара ықпалдастығының негізін қамтамасыз ету бағытында атқарылып жатқан жұмыстардың маңыздылығын атап өтті.
Сондай-ақ, Қазақстан Президенті елдердің технологиялар мен бизнес саласындағы тиімді ынтымақтастығына септігін тигізетін интеграциялық институттар қызметінің жемісті нәтижелеріне назар аударды.
Т.Мансұров ұйымның алдына қойылған міндеттердің іске асырылуы және ЕурАзЭҚ-қа мүше мемлекеттер халықтарының мүдделері үшін экономикалық интеграцияға қол жеткізуге бағытталған жұмыс туралы айтты.
Бас хатшы Мемлекет басшысының бұдан 20 жыл бұрын М.Ломоносов атындағы Мәскеу мемлекеттік университеті қабырғасында мемлекеттердің Еуразиялық одағын қалыптастыру туралы алғаш ұсынған бастамасы посткеңестік кеңістіктегі экономикалық интеграцияға негіз қалағанын атап көрсетті.
Мемлекет басшысы Қазақстан Республикасының кейбір заңнамалық актілеріне Инновациялық технологиялар паркі инновациялық кластері мәселелері бойынша өзгерістер мен толықтырулар енгізу туралы Қазақстан Республикасының заңына қол қойды. Заң қолданыстағы құқықты Инновациялық технологиялар паркі инновациялық кластері туралы Заңға сәйкестендіруге бағытталған.
Заңдар
Заң мәтіні баспасөзде жарияланады.
Мемлекет басшысы Нұрсұлтан Назарбаев Eurasian Natural Resources Corpоration-ның басшылары мен акционерлерін қабылдады.
Жаңалықтар
Кездесу барысында ENRC директорлар кеңесінің төрағасы Дэвид Кукси Президентке компания акцияларын Лондон қор биржасына орналастыруға қатысты қаржылық операциясының алғашқы нәтижелері жөнінде баяндады.
Атап айтқанда, алғашқы күні акцияның сатылуынан үш миллиард доллар қаржы түскен.
Біз бұл оқиғаны ерекше қуанышпен қарсы алдық.
Қазақстандық тағы бір компанияның әлемдік нарыққа шығуы ел экономикасына аса маңызды.
Бұл біздің қазақстандық компаниялардың ашықтығын арттыруға бағытталған жұмысымызға сай келеді, - деп атап өтті Мемлекет басшысы.
Eurasian Natural Resources Corpоration 2007 жылы Лондон қор биржасының листингына қойылған ең ірі компания болып отыр.
Компания әлемдік инвесторлар тарапынан тартымды бағаға ие болуда.
Кешегі күнгі компания акциясын сатудан түскен үш миллиард доллар толығымен компанияның қызметін Қазақстанда ғана емес, сонымен қатар келешекте әлемдік қаржылық аренада да кеңейтуге және оның ұстанымын нығайтуға жұмсалатын болады, - деді Дэвид Кукси журналистерге берген брифингте.
Соңғы он жыл ішінде ENRC акциялары Лондон қор биржасына қойылған әлемдік металлургия саласындағы екінші ірі корпорация болып отыр.
Кредит Суисс Банк-тің металлургия мен тау-кен өндірісі жөніндегі басқарушы директоры Джереми Флетчердің пікірінше ENRC 2008 жылдың наурыз айында-ақ Лондон қор биржасының негізін құрайтын аса ірі 100 компанияның тізіміне кірмек.
Қазақстан халқы өте сәтті жүргізілген қаржылық операциямен мақтана алады. Өйткені бұл операция әлемдік қаржылық және биржалық нарықтағы қиындықтар аясында өтті.
Соңғы екі айдың ішінде 28 компания листинг алуға үміттенген болатын, солардың тек сегізі ғана өздерінің акцияларын табысты жүзеге асыра алды.
Бүгінгі күні биржалық инвесторлар қайда, қандай компанияға ақша салып, акцияларын сатып алу мәселесіне өте сақтықпен қарайды.
Кеше өткізілген қаржылық операция ENRC-ның әлемде сенімге ие екендігін дәлелдеп берді.
Бұл компанияның болашағы зор, - деп атап өтті журналистерге берген брифингте Джереми Флетчер.
Мемлекет басшысы Қазақстан Республикасының Үкіметі мен Вьетнам Социалистік Республикасының Үкіметі арасындағы Инвестицияларды көтермелеу және өзара қорғау туралы келісімді ратификациялау туралы Қазақстан Республикасының Заңына қол қойды
Заңдар
Заңның мәтіні баспасөзде жарияланады.
Мемлекет басшысы 1999 жылғы 21 қазанда Бернде қол қойылған Қазақстан Республикасының Үкіметі мен Швейцария Федералдық Кеңесі арасындағы табыс пен капиталға салынатын салықтарға қатысты қосарланған салық салуды болдырмау туралы конвенцияға және Хаттамаға өзгерістер мен толықтырулар енгізу туралы Қазақстан Республикасының Үкіметі мен Швейцария Федералдық Кеңесі арасындағы хаттаманы ратификациялау туралы Қазақстан Республикасының Заңына қол қойды
Заңдар
Заңның мәтіні баспасөзде жарияланады.
Мемлекет басшысы Нұрсұлтан Назарбаев Қазақстан Республикасында зейнетақымен қамтамасыз ету туралы Қазақстан Республикасының заңына толықтырулар енгізу туралы, Азиядағы өзара іс-қимыл және сенім шаралары кеңесінің хатшылығы туралы келісімді ратификациялау туралы, Қазақстан Республикасының Үкіметі мен Малайзия Үкіметі арасындағы қосарлы салық салуды болдырмау және табыс салығына қатысты салық төлеуден жалтарудың жолын кесу туралы келісімді және оның Хаттамасын ратификациялау туралы заңдарға қол қойды.
Жаңалықтар
Мемлекет басшысы Нұрсұлтан Назарбаев Қазақстан Республикасының Өзбекстан Республикасындағы Төтенше және Өкілетті Елшісі Асқар Мырзахметовті қабылдады.
Жаңалықтар
Мемлекет басшысы Н.Ә.Назарбаев АҚШ Президенті Б.Обаманың Каир университетіндегі сөзіне байланысты өз ойын білдірді.
Жаңалықтар
Қазақстан басшысы Президент Обама Каирде сөйлеген сөзі арқылы өзінің мұсылман әлемімен ымыраға барып және өзара түсіністікті ретке келтіруге ұмтылатынын паш еткенін қадап айтты.
Мені АҚШ Президентінің осындай сындарлы ұстанымы жігерлендіреді және Қазақстан өз тарапынан Америка Құрама Штаттарымен саяси, экономикалық және мәдени өзара іс-қимылды одан әрі күшейте беруге дайын, - деп атап көрсетті Нұрсұлтан Назарбаев.
Қорқыту мен зорлыққа табан тірейтін мемлекет басшы мен қауіпсіз, еркін және гүлденуші әлемді құруға өз үлесін қосуға дайын ойшыл басшының арасы жер мен көктей.
Президент Обама өз сөзінде өзінің осы айырмашылықты жақсы сезінетінін анық білдірді, сондықтан да мен оның бірігіп іс-қимыл танытуға шақыруын зор жігермен қабылдаймын, - деді Қазақстан Президенті.
Мемлекет басшысы Нұрсұлтан Назарбаевтың Египет Араб Республикасына ресми сапары жалғасуда.
Жаңалықтар
Каирде Египет Президенті Хосни Мүбарактың резиденциясында Қазақстан Президентін қарсы алудың салтанатты рәсімі өтті.
Екі ел Президенттері шағын құрамда, одан кейін кеңейтілген құрамда келіссөздер өткізді.
Келіссөздер барысында халықаралық саясат мәселелері, Қазақстан мен Египет арасындағы екіжақты қарым-қатынастар талқыланды.
Каирде өткен келіссөздер барысында Мысыр Президенті Хосни Мүбарак Астана мен Шарм-әл-Шейхтегі бұған дейінгі келіссөздердің қазақстан-мысыр ынтымақтастығын дамытуға жаңа серпін бергенін баса атап көрсетті.
Біз екіжақты байланыстардың даму үдерісін бақылап отырмыз, - деді Хосни Мүбарак.
Египет Президенті Үкіметаралық комиссия жұмысының жанданғанын атап өтті.
Бұл сапар екіжақты қарым-қатынастарды дамытуға ықпал ететін болады деген Хосни Мүбарак, Қазақстан басшысына деген өзінің бауырластық сезімін жеткізді.
Нұрсұлтан Назарбаев та өз кезегінде, Мысыр басшысына және ел халқына деген ыстық бауырластық сезімін білдіріп өтті.
Мемлекет басшысы соңғы өткен кездесулердің жақсы жетістіктерге жеткізіп отырғанын қуаттады.
Мысырға Қазақстаннан астықтың алғашқы партиясы жеткізілді, астық импорты келешекте жылына 1 миллион тоннаға дейін жететін болады.
Осы игі істің арқасында, екі елдің арасындағы тауар айналымы биылдың өзінде 90 миллион доллардан 150 миллионға дейін өседі.
Алдағы уақытта да астық экспортын белсенді дамытатын боламыз.
Сондай-ақ Бакуде астық терминалы салынып бітті, осындай терминал Грузияда салынады, - деді Нұрсұлтан Назарбаев.
Қазақстан басшысы дәл осындай терминалды және ұн диірменін Египеттің Жерорта теңізіндегі айлақтардың біріне салуды ұсынды.
Нұрсұлтан Назарбаев Қазақстан-Египет іскерлік кеңесінің бірінші мәжілісіне қатысу үшін өзімен бірге кәсіпкерлердің үлкен тобы еріп келгенін атап көрсетті.
Біздің инвесторлар Мысыр экономикасын дамытуға қаражат салуға ынталы.
Атап айтқанда, Шарм-әл Шейхтегі туристік нысандардың құрылысына қаржы салуға әзірміз.
Біз Қазақстанның мақта өнеркәсібін дамытуға мысыр бизнесінің келуін қуана қолдаймыз.
Сондай-ақ Қазақстанда фармацевтикалық өнеркәсіпті дамытудағы өзара ынтымақтастыққа жақсы перспективалар бар, - деп атап көрсетті Қазақстан Президенті.
Нұрсұлтан Назарбаев өз сөзінде барлық салалар бойынша екі елдің ынтымақтастығын дамыту жөнінде өзіндік картаны, егжей-тегжей нақты бағдарламаны әзірлеуді ұсынды.
Жоғары технологиялар саласы да ынтымақтастықтың маңызды саласы болуы мүмкін.
Мысырдың Smart Village жобасын құрудағы тәжірибесі біз үшін өте қызықты, - деді Мемлекет басшысы.
Келіссөздер барысында сондай-ақ, Каир мен Алматының немесе Астананың арасында ашық әуе қатынасын ашу мәселесі де сөз болды.
Қазақстан Президенті 2008 жылы Қазақстанда Египет күндерін атап өткізуді, атап айтқанда Астанада Египет Ұлттық мұражайының көрмесін ашуды ұсынды.
Екі елорданың арасындағы ынтымақтастықты дамытуды да ұсынған Нұрсұлтан Назарбаев, Хосни Мүбарактың белсенді бітімгершілік қызметіне қолдау білдірді және Мысырға Азиядағы өзара іс-қимыл және сенім шаралары кеңесі үдерісіне қосылуды ұсынды.
Хосни Мүбарак бүгін Қазақстан тарапы білдірген барлық ұсыныстарды жүзеге асыру мақсатында Египет министрлеріне келісімдерді жетілдіру жөнінде нақты тапсырмалар берілетінін атап көрсетті.
Бүгін Мемлекет басшысы Нұрсұлтан Назарбаев Эр Ликид компаниясының басшылығымен кездесті.
Жаңалықтар
Кездесу барысында бірлескен жобаларды, атап айтқанда, өнеркәсіп газы өндірісін жүзеге асыру перспективасы талқыланды.
Мемлекет басшысы Нұрсұлтан Назарбаев Египет Араб Республикасының Сауда және индустрия министрі Рашид Мұхаммед Рашидті қабылдады.
Жаңалықтар
Араб елінің министрі Нұрсұлтан Назарбаевқа Египет Араб Республикасының Президенті Хосни Мүбәрактың жеке жолдауын тапсырды.
Кездесу барысында сауда-экономикалық ынтымақтастықты кеңейту мен екіжақты өзара іс-қимылды дамытуға бағытталған бірлескен жобаларды жүзеге асыру мәселелері талқыланды.
Президенттер ағымдағы жылдың мамыр айында Шарм әл-Шейхте екі елдің арасындағы сауда айналымын арттыру, сондай-ақ инвестициялық ынтымақтастықты жандандыру жөніндегі уағдаластықтарға қол жеткізді.
Мемлекет басшыларының жоғары деңгейдегі кездесулері мен елдеріміз арасындағы қарым-қатынасты дамытуға көрсетіп отырған қолдаулары өзара сауда көлемінің үш есе артуына ықпал етті, - деді Р.М.Рашид.
Мемлекет басшысы Нұрсұлтан Назарбаев Қазақстан Республикасының Бас прокуроры Асхат Дауылбаевты қабылдады.
Жаңалықтар
Бас прокурор Президентті еліміздегі заңдылық пен құқықтық тәртіптің жай-күйі, оның тапсырмаларының орындалу барысы, сондай-ақ құқық қорғау қызметін одан әрі жетілдіру мәселелері бойынша қолданыстағы заңнамаларға түбегейлі өзгерістер енгізу бойынша жүргізіліп жатқан жұмыстар туралы хабардар етті.
Кездесудің қорытындысы бойынша Мемлекет басшысы заңдылық пен құқықтық тәртіпті қамтамасыз ету жұмыстарын жалғастыруды, сондай-ақ азаматтардың, шағын және орта бизнес өкілдерінің құқықтарын, мемлекет пен қоғамның мүдделерін қорғауды күшейтуді тапсырды.
Қазақстан Республикасы Президенті Әкімшілігінің Басшысы Нұрлан Нығматулиннің қатысуымен облыстар және Астана, Алматы қалалары әкімдерінің аппарат басшыларына арналған семинар қорытындысы бойынша кеңес өтті
Өзге оқиғалар
Кеңесте облыстар мен Астана, Алматы қалалары әкімдерінің аппарат басшылары қатысқан екікүндік семинар-кеңестің қорытындысы жасалып, сайланған ауыл әкімдерін қоса алғанда, жергілікті өзін өзі басқару органдарының жұмысын одан әрі жетілдіру, орталық пен өңірлер арасындағы өкілеттіктердің айырмашылықтары, сондай-ақ Мемлекет басшысының актілері мен тапсырмаларының орындалу мәселелері талқыланды.
Президент Әкімшілігінің Басшысы әкімдіктердің жұмысындағы анықталған кемшіліктерді жоюға және Мемлекет басшысының актілері мен тапсырмаларының мүлтіксіз орындалуына қатысты нақты тапсырмалар берді.
Мемлекет басшысы Нұрсұлтан Назарбаев Польша Республикасының Президенті Бронислав Коморовскийге елдегі адам өліміне алып келген қайғылы оқиғаға байланысты көңіл айту жеделхатын жолдады.
Жаңалықтар
Польшаның оңтүстігінде сенбі күні кеште орын алған темір жол апатынан көптеген адамдардың өмірі қиылғандығы туралы суық хабарды терең күйзеліспен қабыл алдым.
Осындай ауыр сәтте, қазақ болғандардың туған-туыстары мен отбасыларына, сондай-ақ барлық поляк халқына қазақ халқының және жеке өзімнің атымнан көңіл айта отырып, ауыр қайғыға ортақтас екендігімізді білдіремін, - делінген көңіл айту жеделхатында.
Қазақстан Президенті Нұрсұлтан Назарбаев Үкімет Төрағасы, Ресейдің сайланған Президенті Владимир Путинмен кездесті.
Жаңалықтар
Қазақстан-Ресей стратегиялық әріптестігін одан әрі дамыту мәселесі, сондай-ақ Еуразиялық интеграция келешегі талқыланды.
Мен сізді Ресей Президенті сайлауындағы сенімді жеңісіңізбен шын жүректен құттықтаймын!
Біздің елдеріміз арасындағы интеграциялық процестер қарқынды дамитынына сенемін.
Бірыңғай экономикалық кеңістікті құрудың нәтижесінде Қазақстан мен Ресей арасындағы тауар айналымы 40 пайызға өсті, жаңа бірлескен кәсіпорындар құрылуда.
